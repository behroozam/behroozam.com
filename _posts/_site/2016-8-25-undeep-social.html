<p>شبکه‌های اجتماعی به ذات خودشون بد نبودن و  باعث شدن دوست هایی با علاقه های خودمون پیدا کنیم و اپدیت باشیم ولی نکته اصلی این هستش که با کم فروِغ شدن فیسبوک و رونق گرفتن تویتر و تلگرام و شبکه‌های اجتماعی که تمرکزشون بر دستگاه‌های قابل حمل بود عملاً حاشیه و برگ مطالب که گاهی از اصل مطلب مهم‌تر هستش رو از یاد بردیم و عادت کردیم با ۱۴۰ کاراکتر و نه بیشتر منظور خودمون رو برسونیم . ولی از یاد نباید ببریم که ما شاعر رباعی یا مینیمال نیستیم ما متخصص و برنامه نویس و تولید کننده محتوا به زبان فارسی هستیم . متأسفانه اما الان به جای اپدیت وبلاگ هامون به گذاشتن لینک هایی از پروژه های مورد علاقمون در گیتهاب یا بقیه سورس ها در شبکه‌های اجتماعیمون عادت کردیم . برای مثال چند روز پیش به کامند هایی نیاز داشتم تا از یک پروژه قدیمی بیلد بگیرم با اینکه قبلاً پروژه رو انجام داده بودم ولی مجبور شدم دوباره برم و داکیومنت های سایت فریمورک رو دوباره مطالعه کنم و دستی مشکلات دپندنسی رو که بعد از آپدیت sdk به وجود آمده بود برطرف کنم ولی اگر همون موقع اقدام به نوشتن داکیومنت هایی در این وبلاگ کرده بودم هم به درد دیگران میخورد و هم خودم مجبور نبودم وقت بزارم و دوباره مطالعه کنم . 
نکته دیگه سایت‌هایی مثل stackoverflow هستن که عملاً مارو از فعالیت در انجمن‌های تخصصی فارسی بی‌نیاز کرده و روز به روز مارو به سمت زبان انگلیسی میبرن ولی ما در ایران زندگی میکنیم و باید به زبان فارسی فعالیت کنیم ولی اگر به این روش یادگیری که خوندن داکیومنت ها به زبان  انگلیسی هستش ادامه بدیم عملاً نسل های بعدی رو که نیاز دارند از ابتدا شروع به یادگیری کنن رو از دانش و تخصص خودمون محروم کردیم با اینکه زبان انگلیسی زبان بین‌المللی و تخصصی کار و رشته‌های ما هستش ولی نباید از یاد ببریم که روزگاری خود ما با خوندن مطالب وبلاگ های فارسی از ۱۳ یا ۱۴ سالگی علاقمند به مرتبط با فناوری اطلاعات شدیم .
نکته سوم و آخر جهت گیری نظر های ما در شبکه‌های اجتماعی هستش شاید اگر دوسال پیش تویتی میکردم چیزی جز روزمره های خودم درمورد تجربه هام نبود ولی با ورود اکتیویست ها و فعالین به ظاهر دلسوز این فضا تغییر کرده و آدم ناخودآگاه در جوی قرار میگیره که نمیتونه خودش رو بیتفاوت به شاید نظرات اشتباه دیگرانی قرار بده که سعی دارند نظرات بقیه رو به خودشون منحرف کنند عامدانه یا غیر عمدی این فضا مسموم شده و باید کم کم بار خودمون رو ببندیم و به شبکه اجتماعی یا جایی مهاجرت کنیم که متخصصین به زبان فارسی فعالیت میکنند . با مطرح کردن این ایده در یک جمع دوستانه پیشنهاد ساخت شبکه اجتماعی غیرمتمرکزی بر روی پلتفرم GNU Social داده شده که امیدوار کننده هستش . شاید از این فضای تلگرامی و اینستاگرامی و تویتری اندکی دور شدیم . 
البته نمیشه از یاد برد که تکنولوژی روی رفتار اجتماعی ما تأثیر گذاشته ولی با وجود موج تجمل گرایی و لوکس گرایی در جامعه ایرانی نمیشه زیاد به آینده پربار و با معنی زبان فارسی در این شبکه‌ها امیدوار بود .</p>

<blockquote>
  <p>پ.ن : مطلبی رو میخوندم در مورد اینکه این فرهنگ cute culture چقدر باعث شده که جوانان ما از فکر کردن و خوندن مطالب به دردبخورشون محروم بشن . واقعاً در این دوران مهم‌تر از دسترسی به اطلاعات دسترسی به اطلاعات خوب و هدایت شده هستش. باید دوباره وبلاگ هارو آتیش کنیم ما نسبت به نسل آینده وظیفه داریم.</p>
</blockquote>
